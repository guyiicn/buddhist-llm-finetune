# 金刚般若波罗蜜经
# ID: T0235
# 分类: 般若部


如是我闻。一时，佛在舍卫国祇树给孤独园，与大比丘众千二百五十人俱。
尔时，世尊食时，着衣持钵，入舍卫大城乞食。于其城中，次第乞已，还至本处。饭食讫，收衣钵，洗足已，敷座而坐。
尔时，长老须菩提在大众中即从座起，偏袒右肩，右膝着地，合掌恭敬而白佛言：「希有！世尊！如来善护念诸菩萨，善付嘱诸菩萨。」

